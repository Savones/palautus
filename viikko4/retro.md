Retrospektiivin ideana on sprintin jälkeen tiimin kanssa käydä läpi sprintin aikaisia työskentelytapoja. Erityisesti sitä, mitä pitäisi jatkaa samaan malliin ja mitä muuttaa ja miten, jotta kehittäminen toimisi mahdollisimman hyvin. Tällä tavoin joka sprintin jälkeen tiimin toiminta kehittyy. Retrospektiivitekniikoita on monia erilaisia.

Yksi retrospektiivitekniikka on Start, Stop, Continue, More of, Less of Wheel. Ideana on jakaa ympyrä viiteen osaan äsken lueteltujen otsikoiden kera. Sitten käydään noin 10 min avoin keskustelu siitä, mitä voidaan alkaa tekemään, minkä tekeminen voidaan lopettaa, mitä voidaan jatkaa samalla tavalla, mitä voitaisiin tehdä enemmän ja mitä vähemmän.

Toinen tekniikka on nimeltään Glad, Sad, Mad. Tämän kesto voi olla jopa 60 min. Ideana on se, että kaikki tiimiläiset ensin kirjoittavat ylös omia huomioitaan edellisestä sprintistä. Nämä jaetaan eri kategorioihin: onko huomio positiivinen, negatiivinen vai erityisen raivostuttava. Sitten tiimi äänestää yhdessä jokaisesta huomiosta sen perusteella, kuinka suurella prioriteetilla asia halutaan käydä läpi. Huomioita sitten käsitellään yhteisesti eniten ääniä saaneesta huomiosta vähiten saaneeseen. Retrospektiivi loppuu, kun aika loppuu tai kun kaikki huomiot on saatu käsiteltyä.
